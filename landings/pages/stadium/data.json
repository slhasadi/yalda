{
  "id": 4944,
  "slug": "این-جام-بهترین-جام-جهانی-ایران-نبود",
  "title": "این جام، بهترین جام جهانی ایران نبود",
  "full_description": "\n<p style=\"text-align:justify;\">به گزارش \"ورزش سه\"، <a href=\"https://www.varzesh3.com/football/team/313/تیم-ملی-ایران?utm_source=news-inline\" target=\"_blank\" title=\"تیم ملی ایران\">تیم ملی ایران</a> ششمین حضور خود در جام جهانی را با یک برد و دو باخت به پایان رساند تا مثل پنج دوره قبلی از صعود به دور حذفی ناکام بماند. شاگردان کی‌روش که سومین جام جهانی متوالی با این مربی را تجربه می کردند بعد از باخت سنگین مقابل انگلیس، برد ارزشمندی مقابل ولز کسب کردند تا امیدوار به صعود شوند ولی در بازی آخر یک بر صفر مغلوب امریکا شدند و در رتبه سوم گروه دوم قرار گرفتند. این نتیجه از نظر جایگاه تیمی جزو بهترین عملکردهای ایران بود ولی رکورد بیشترین امتیاز کسب شده شکسته نشد.</p><p style=\"text-align:justify;\">تیم ملی ایران در اولین دوره حضور خود در جام جهانی (1978) دو باخت (پرو و هلند) و یک مساوی (اسکاتلند) داشت تا با یک امتیاز در مکان چهارم گروه قرار بگیرد. در دومین حضور (1998)، مثل سال 78 ایران دو شکست (یوگسلاوی و آلمان) متحمل شد ولی با کسب یک برد مقابل امریکا، امتیازات خود را نسبت به دوره قبلی حضورش در این جام، سه برابر کرده و با یک پله صعود، در مکان سوم جدول رده بندی گروه خود قرار گرفت.</p><figure class=\"image image_resized image-style-align-center\" style=\"width:75%;\"><img src=\"https://news-cdn.varzesh3.com/pictures/2022/11/30/B/zq3et4by.jpg\"/></figure><p style=\"text-align:justify;\">بعد از وقفه ای طولانی، تیم ملی ایران در سال 2006 برای سومین بار در جام جهانی حاضر شد؛ این تیم در آلمان بازهم دو شکست متحمل شد و مساوی یک – یک مقابل آنگولا در بازی آخر منجر به کسب تنها امتیازش شد تا مثل سال 78 در گروه چهارم شود. در جام جهانی 2014 که اولین تجربه حضور با کی‌روش بود، ایران دو باخت (آرژانتین و بوسنی) و یک مساوی (نیجریه) کسب کرد تا در گروه خود چهارم شود.</p><div class=\"news-inline-biz\">\n<div class=\"row row-banner-zone justify-content-center tb-holder\" data-zone=\"605\"></div>\n<div class=\"row row-banner-zone justify-content-center tb-holder\" data-zone=\"655\"></div>\n</div><figure class=\"image image_resized image-style-align-center\" style=\"width:75%;\"><img src=\"https://news-cdn.varzesh3.com/pictures/2022/11/30/B/vnncwbgs.jpg\"/></figure><p style=\"text-align:justify;\">بهترین عملکرد ایران در دور گروهی جام جهانی را در سال 2018 شاهد بودیم؛ جایی که برای اولین بار، دو باخت در کارنامه این تیم طی بازی‌های گروهی ثبت نشد. شاگردان کی‌روش در دوره‌ای که بیش از همیشه به صعود نزدیک شده بودند مراکش را بردند، از اسپانیا با یک گل شکست خوردند و با پرتغال مساوی کردند اما با 4 امتیاز نتوانستند صعود کنند و سوم شدند. آنها در این دوره در تلاش بودند تا ماموریت ناتمام خود با سرمربی پرتغالی را به سرانجام برسانند ولی دو باخت و یک برد (مثل جام جهانی 98) سهم آنها بود تا مثل همان دوره، سوم شده و از صعود بازبمانند.</p><figure class=\"image image-style-align-center\"><img src=\"https://news-cdn.varzesh3.com/pictures/2022/11/30/B/x3bpwjvt.jpg\"/></figure>\n",
  "description": "ششمین حضور ایران در جام جهانی با دو باخت و یک برد بازهم به صعود منجر نشد تا با وجود نمایشی خوب طی دو بازی آخر، بهترین نتیجه از نظر امتیازی رقم نخورد.",
  "type": "news",
  "cover": "",
  "dates": null,
  "tags": [
    {
      "id": 24,
      "title": "news",
      "link": null
    }
  ],
  "links": [
    {
      "id": 15293,
      "title": "این جام، بهترین جام جهانی ایران نبود",
      "subtitle": null,
      "url": "https://newsw-cdn.varzesh3.com/pictures/2022/11/30/B/h343k4ds.jpg",
      "alt": "این جام، بهترین جام جهانی ایران نبود",
      "meta": null,
      "type": "picture",
      "file": null
    }
  ],
  "meta_title": "این جام، بهترین جام جهانی ایران نبود",
  "meta_description": "ششمین حضور ایران در جام جهانی با دو باخت و یک برد بازهم به صعود منجر نشد تا با وجود نمایشی خوب طی دو بازی آخر، بهترین نتیجه از نظر امتیازی رقم نخورد.",
  "reference": "ورزش ۳",
  "show_vip": false
}
